A tésztát kb. 12 perc alatt megfőzzük, olajos, sós vízben. Leszűrjük. Egy nagyobb serpenyőben felmelegítjük az olívaolajat vagy egyéb zsiradékot. Rádobjuk a tésztát, ráütjük a tojásokat, sózzuk, borsozzuk, és picit kevergetjük. Amikor a tojás már nem nyers, hozzáadjuk a túrót vagy a sajtokat, elzárjuk a tűzhelyet. Alaposan összekeverjük, hogy megolvadjon a túró, és tálalás előtt megszórjuk egy kis petrezselyemmel.